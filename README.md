Myydäänkö rakkautta kirpparilla?


Huolitellusti pukeutunut Rosanna (25) ja nuhjuisissa vaatteissa oleva Aku (27) 
istuvat ravintolassa toisiaan vastapäätä. Tarjoilija tuo Akulle oluen ja Rosannalle viiniä. 
Aku ottaa oluesta ison kulauksen, jonka aikana Rosanna sanoo:


			     	            ROSANNA
                Noniin, hyvää vuosipäivää rakas


Rosanna kohottaa lasiaan hymyillen. Aku nielaisee oluthuikkansa.


			                 AKU (päänsisäisen)
			            Voi vittu olikse tänää?


Aku vääntää kasvoilleen hymyn.


			                 AKU
			            Hyvää vuosipäivää.


Aku kohottaa tuoppinsa ja skoolaa Rosannan kanssa.
He juovat juomiaan hetken hiljaa, Aku ison kulauksen ja Rosanna vienosti siemaillen.


			                ROSANNA
			       Kävin eilen vähän shoppailemassa ;)

			                 AKU
			        Kiva.. mitäs ostit?

			                 ROSANNA
			       Höpsö.. *naurahtaa*, ei salaisuuksia paljasteta


Molemmat ovat hetken hiljaa. Aku juo taas ison kulauksen olutta.
Rosanna pyörittelee lasiaan pöydällä odottavan näköisenä.


		                   ROSANNA
  		      Sullakin on aika iso laukku mukana ;)...



Aku hymyilee pöllämystyneenä ja nyökkäilee päätään.


				               ROSANNA (päänsisäinen)
			          Siis eiks se oikeesti tajuu?		

        
                       ROSANNA
                Sähän alotat, eiks vaan?


	                                  
                       AKU
                   Alotan mitä?


Rosanna tuijottaa Akua.

   
                      AKU (päänsisäinen)
			        vuosipäivä… joku lahja.. ei saatana



Aku vääntää kasvoilleen hymyn.

   
				               AKU
			         Kuhan vitsailin.. ootappa sekka…



Aku nostaa reppunsa lattialta ja alkaa kaivella sitä.


			                 AKU
			          Silmät kiinni!


Rosanna sulkee silmänsä hymyillen ja Aku jatkaa reppunsa kaivamista astetta hätäisemmän näköisenä. 



INT. Pimeä huone


Aku ja Rosanna istuvat (noin metrin päässä toisistaan) vierekkäin tuijottaen suoraan eteensä toisiaan noteeraamatta.


                        AKU
           En tiiä missä se lahja oli, se oli vaan hävinny,
           niin ku tuhka tuuleen *pufff*.



Aku tekee *tuhka tuuleen* eleen käsillään, laittaa kätensä laiskasti puuskaan ja ottaa mukavamman asennon tuolissaan. Rosanna istuu tuolillaan tuijottaen edelleen eteensä. Molemmat ovat tovin hiljaa.

				                 
                        AKU
            No ei mul mitää lahjaa ollu. 
            Mut minkäs teet? Sori rakas, koira söi läksyt. 


Aku pudistelee päätään ja tuhahtaa hieman.


				                 AKU
            Onneks oli reppu messis, kyl sen pohjalta 
            nyt aina joku lahjantynkä löytyy.


Aku jatkaa monologiaan mietteliäänä.

			                   AKU
      Kaikenlaistahan siel oli. Jotain työpapereita, pari denssikiekkoo, 
      rikkinäiset aurinkolasit… Vaan yks juttu oli uskottava lahja. 
      Ja se oli ihan _vitun_paska_idea. *hidastaa sanojaan viimeisten kohdalla*


INT. ravintola

Aku pitelee kädessään jotain, nousee tuoliltaan ja kävelee Rosannan viereen. Rosanna istuu edelleen ja tuijottaa Akua kysyvä ilme kasvoillaan. 

Aku polvistuu kosinta-asentoon sormus kädessään (kämänen ja ruostunut, ilman pakettia)



			                ROSANNA (päänsisäinen)
  			           Ei helvetti…


  			              AKU (päänsisäinen)
			    Mikä sen toinen nimi olikaan… Elena vai Emilia?


*hetken kiusallinen tauko*


				              AKU
  			    Rosanna Emilia Toivainen


Aku heittää sormusta yrittäen ottaa sen kiinni, mutta sormus tipahtaa maahan. 
Aku noukkii sormuksen kömpelösti lattialta ja palaa kosinta-asentoon.



				              AKU 
        Will you marry me? *idioottimaisella rallienglannilla*


INT. pimeä huone

Rosanna ja Aku istuvat samoilla paikoilla ja tuijottavat edelleen eteensä.


				              ROSANNA (ivallisesti)
           Vittu mikä kirpparinarkkari. 
           Se sormus oli _ruostunut_. Will you you marry me with a rusty ring?
           Mitä se odotti mun vastaavan? Yes, of course darling. 



Rosanna lopettaa ivailunsa ja jää istumaan halveksivan näköisenä. 
Hän asettaa yhden jalkansa toisen päälle ja heiluttelee sitä. 
Hän ristii kätensä ja pudistelee päätään katsoen Akusta vastakkaiseen suuntaan.



				              AKU
	  	      Huhhuh.. se alko kyl kaduttaa heti.. Aku istuu yhä kädet puuskassa ja 
            laittaa toisen kätensä otsalleen. Hänkin katsoo Rosannasta vastakkaiseen 
            suuntaan ja molemmat pudistelevat päitään poispäin katsoen.


		                   ROSANNA
            Se tyyppi ei osaa ees laittaa tiskikonetta päälle, ei käytä deodoranttia, 
            matkustaa aina pummilla eikä ees silitä paitoja. Äänestääki jotain viherpiipertäjä kommunisteja. 
            Eihän se juo ees punaviiniä tai syö juustoja ja kuorsaa silti öisin. 
            Miten se ees aatteli maksaa häät? Eihän se käy ees oikeissa töissä. 
            Varmaan lainais siihenki siltä Marskilta. *pieni tauko* Tai Kelalta.


Rosanna pitää pienen tauon.


				               ROSANNA
		         Sitä paitsi… se on paska sängyssä.


Hetken kuluttua molemmat vakavoituvat, ryhdistäytyvät suoraan istuma-asentoon samanaikaisesti
ja kääntävät katseensa takaisin eteenpäin. Molemmat istuvat hiljaa vakavina.


				                AKU
		         Onneks mä kuitenki tiesin et se tajuu sanoo ei.


		                    ROSANNA (naurahtaa)
            Sen rentun kanssa naimisiin? Ei todellakaan.



INT. RAVINTOLA


Rosanna ja Aku ovat edelleen samassa asetelmassa: Rosanna tuijottamassa polvistunutta Akua.
Rosannan kasvoilla oleva hämmentyneisyys vaihtuu väkinäiseksi hymyksi.



                        ROSANNA
			         Totta kai rakas. *lakonisesti*


			                   AKU
			        Wou! *hymyntapainen pelokas virne kasvoillaan*


Molemmat nousevat seisomaan ja halaavat toisiaan.


INT. Pimeä huone


Rosanna ja Aku istuvat edelleen samassa asennossa. 
He kääntävät hitaasti päänsä niin, että katsovat toisiinsa ensimmäistä kertaa.
He jäävät tuijottamaan toisiaan (ja lopputekstien mahdollinen musiikki alkaa soida).



Loppu
